<h2 id="Nadpis">Ešte posledná vec</h2>
<p><em>Počet bodov: 33</em></p>
<p>Emmika mala už od malička sen - byť vlastníčkou vlastnej bowlingovej dráhy.</p>
<p>Po úspešnom rozpredaní starožitností, ktoré objavila na intráku pod parketami, si svoj sen konečne zrealizovala.</p>
<p>Už je skoro všetko hotové, no jeden fakt ju zaskočil - grafiky, ktoré pri bowlingu ukazujú na obrazovke, ktoré kuželky hráč zhodil, sú všetky chránené autorskými právami, a za ich používanie by musela zaplatiť drahú licenciu.</p>
<p>Však čo, zaobíde sa aj s ASCII artom so Zenitu…</p>
<h3 id="vstup">Vstup</h3>
<p>Na jedinom riadku je celé číslo <span class="math inline">\(0 \leq n \leq 10\)</span> - počet zhodených kuželiek.</p>
<h3 id="výstup">Výstup</h3>
<p>Na výstup vypíšte všetky možné rozostavenia desiatich bowlingových kuželiek, ak bolo práve <span class="math inline">\(n\)</span> z nich zhodených. Môžete ich vypísať v ľubovoľnom poradí.</p>
<p>Ako vyzerajú si môžete vidieť v príklade, ale popíšeme to pre kompletnosť.</p>
<p>Každá grafika má mať štyri riadky.</p>
<p>Každý riadok má mať sedem znakov.</p>
<p>V prvom riadku má byť jedna kuželka, v druhom dve, v treťom tri, a v štvrtom štyri.</p>
<p>Kuželky majú byť oddelené medzerami.</p>
<p>Pred prvú a za poslednú kuželku v riadku vypíšte toľko medzier, aby boli vycentrované.</p>
<p>Zhodenú kuželku vykreslite znakom <code>X</code>, a nezhodenú znakom <code>O</code>.</p>
<p>Za každou grafikou vypíšte prázdny riadok.</p>
<h3 id="príklad">Príklad</h3>
<p><strong>Input:</strong></p>
<pre class="iobox"><code>1</code></pre>
<p><strong>Output:</strong></p>
<pre class="iobox"><code>   X   
  O O  
 O O O 
O O O O

   O   
  X O  
 O O O 
O O O O

   O   
  O X  
 O O O 
O O O O

   O   
  O O  
 X O O 
O O O O

   O   
  O O  
 O X O 
O O O O

   O   
  O O  
 O O X 
O O O O

   O   
  O O  
 O O O 
X O O O

   O   
  O O  
 O O O 
O X O O

   O   
  O O  
 O O O 
O O X O

   O   
  O O  
 O O O 
O O O X
</code></pre>
<p><em>Toto sú vśetky rozostavenia, kde spadla jedna kuželka. Neprehliadnite medzery za kuželkami, a prázdny riadok aj za poslednou grafikou.</em></p>
