<h2 id="Nadpis">Extrémne umenie</h2>
<p><em>Počet bodov: 30</em></p>
<p>René si rád kreslí a jedného dňa sa rozhodol, že vyskúša kresliť v novom umeleckom smere, <em>trojuholníkoizme</em>. <em>Trojuholníkoizmus</em> je vysoko abstraktné umenie a kresby sa skladajú len z bodov, ktoré navyše musia byť umiestnené v presnej mriežke. To však nie je všetko. Cieľom tohto smeru je pomocou bodov vytvoriť pravouhlé trojuholníky a rátajú sa len tie, ktoré majú odvesny rovnobežné so súradnicovými osami.</p>
<p>Tieto trojuholníky tam, samozrejme, nie sú zakreslené a skúsený umelecký kritik si ich musí vedieť predstaviť. René je však ešte len začiatočník a občas sa v tých trojuholníkoch stratí. Rád by vedel, koľko trojuholníkov sa nachádza v jeho obraze, aby si vedel overiť, či našiel všetky.</p>
<h3 id="úloha">Úloha</h3>
<p>Daných je <span class="math inline">\(n\)</span> bodov v mriežke. Napíšte program, ktorý spočíta, koľkými spôsobmi vieme vybrať tri body tak, aby tvorili pravouhlý trojuholník s odvesnami, ktoré sú rovnobežné so súradnicovými osami.</p>
<h3 id="vstup-a-výstup">Vstup a Výstup</h3>
<p>Prvý riadok vstupu obsahuje celé číslo <span class="math inline">\(n\)</span> – počet bodov <span class="math inline">\((3 \leq n \leq 100\,000)\)</span>. Nasledujúcich <span class="math inline">\(n\)</span> riadkov obsahuje celé čísla <span class="math inline">\(x_i,~y_i\)</span> <span class="math inline">\((1 \leq x_i,~y_i \leq 100\,000)\)</span> udávajúce súradnice <span class="math inline">\(i\)</span>-teho bodu. Všetky body sú navzájom rôzne.</p>
<p>Vypíšte jedno číslo – počet trojuholníkov.</p>
<h3 id="príklad">Príklad</h3>
<p><strong>Input:</strong></p>
<pre class="iobox"><code>6
10 10
20 10
10 20
20 20
30 20
30 30 </code></pre>
<p><strong>Output:</strong></p>
<pre class="iobox"><code>8</code></pre>
