<h2 id="Nadpis">Famózne mosty</h2>
<p><em>Počet bodov: 40</em></p>
<p>Jazerbajdžan je netypická krajina. Bežná krajina sa skladá prevažne zo súše a sem-tam nejakej vodnej plochy. V Jazerbajdžane je to presne naopak: Celá krajina je jedno veľké jazero s kopou ostrovov.</p>
<p>Voľakedy dávno napadlo jednému nemenovanému architektovi, že ostrovy pospája mostami. Nanešťastie sa predtým, ako začal navrhovať, najedol hubovej praženice.<a href="#fn1" class="footnote-ref" id="fnref1" role="doc-noteref"><sup>1</sup></a> No a pod jej vplyvom si vymyslel dve zásady:</p>
<ul>
<li>každým mostom sa bude dať prejsť len v jednom smere,</li>
<li>z každého ostrova povedie smerom von práve jeden most.</li>
</ul>
<p>A tak sa stalo, že ak sa niekto vyberie z ostrova preč, nemusí sa vedieť naň vrátiť späť.</p>
<h3 id="úloha">Úloha</h3>
<p>Monika sa rozhodla, že sa na niektorý z ostrovčekov presťahuje, pretože sa v Jazerbajdžane neplatia dane.<a href="#fn2" class="footnote-ref" id="fnref2" role="doc-noteref"><sup>2</sup></a> Chce si však vybrať taký ostrov, na ktorý by sa po odchode z neho vrátiť vedela. Koľko možných ostrovov má na výber?</p>
<h3 id="vstup-a-výstup">Vstup a Výstup</h3>
<p>Prvý riadok obsahuje číslo <span class="math inline">\(n\)</span> (<span class="math inline">\(2 \leq n \leq 1\,000\,000\)</span>) – počet ostrovov.</p>
<p>Druhý riadok obsahuje <span class="math inline">\(n\)</span> čísel <span class="math inline">\(a_1, a_2, \dots, a_n\)</span> oddelených medzerami (<span class="math inline">\(1 \leq a_i \leq n\)</span>, <span class="math inline">\(a_i \neq i\)</span>). Z ostrova <span class="math inline">\(i\)</span> vedie most na ostrov <span class="math inline">\(a_i\)</span>.</p>
<p>Vypíšte jedno číslo – počet ostrovov vhodných pre Moniku.</p>
<h3 id="príklad">Príklad</h3>
<p><strong>Input:</strong></p>
<pre class="iobox"><code>4
2 3 2 3</code></pre>
<p><strong>Output:</strong></p>
<pre class="iobox"><code>2</code></pre>
<p><em>Monike vyhovujú iba ostrovy 2 a 3.</em></p>
<section class="footnotes" role="doc-endnotes">
<hr />
<ol>
<li id="fn1" role="doc-endnote"><p>To samotné by nebolo až tak nešťastné, keby tie huby neboli značne halucinogénne.<a href="#fnref1" class="footnote-back" role="doc-backlink">↩︎</a></p></li>
<li id="fn2" role="doc-endnote"><p>Vyberačov daní znechutil fakt, že sa možno nevedia dostať na každý z ostrovov, tak to radšej vzdali.<a href="#fnref2" class="footnote-back" role="doc-backlink">↩︎</a></p></li>
</ol>
</section>
