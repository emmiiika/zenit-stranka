<h2 id="Nadpis">Dobalím a dobehnem</h2>
<p><em>Počet bodov: 32</em></p>
<p>Jožko nie je fanúšik ťažkých ruksakov. Najmä keď sa chystá na turistiku, chce, aby jeho dva ruksaky (na každú stranu jeden) obsahovali len najväčšie nevyhnutnosti, vďaka čomu ušetrí každý gram. Po zložitom rozhodovaní nakoniec usúdil, že z ruksakov vyhodí svoje staré vysvedčenia, vinohradnícke nožnice, 20 metrov medeného drôtu, niekoľko A4 papiera (to mu hádam v prípade potreby požičajú kamaráti), viacero reklamných externých nabíjačiek…</p>
<p>Vďaka týmto opatreniam má teraz ruksaky, ktoré zvládne nie len zdvihnúť, ale s nimi aj utekať na vlak. Neskôr si však uvedomil, že si zabudol zbaliť svoju sadu šrobovákov, maliarsku lepiacu pásku a plavecké okuliare. Čo ak bude jeden z jeho kamarátov potrebovať na turistike otvoriť svoj notebook? Alebo sa pôjdu kúpať do horského potoka?</p>
<p>Jožko usúdil, že je neprípustné, aby bez týchto 3 predmetov na turistiku šiel. No zároveň nechce, aby jeho ruksaky boli ťažšie, než zvládne odniesť. Keďže jeho vlak odchádza už o pol hodinu a bežnému človeku trvá chôdza na stanicu 20 minút, Jožko má už len len 20 minút na to, aby zistil, či sa veci do ruksakov zmestia. Pomôžte mu zistiť, či na turistiku môže ísť.</p>
<h3 id="vstup-a-výstup">Vstup a výstup</h3>
<p>V prvom riadku vstupu sú dve celé čísla <span class="math inline">\(A\)</span> a <span class="math inline">\(B\)</span>: koľko voľného miesta má Jožko v jednotlivých ruksakoch.</p>
<p>V druhom riadku vstupu sú tri celé čísla <span class="math inline">\(s\)</span>, <span class="math inline">\(p\)</span> a <span class="math inline">\(o\)</span> - koľko miesta zaberajú šrobováky, páska, a okuliare.</p>
<p>Všetky čísla na vstupe sú v rozmedzí <span class="math inline">\(1\)</span> až <span class="math inline">\(1\,000\)</span>.</p>
<p>Ak vie Jožko naraz zmestiť všetky tri veci do svojich dvoch ruksakov, vypíšte <code>Ano</code>. Inak vypíšte <code>Nie</code>.</p>
<h3 id="príklady">Príklady</h3>
<p><strong>Input:</strong></p>
<pre class="iobox"><code>15 24
11 12 13</code></pre>
<p><strong>Output:</strong></p>
<pre class="iobox"><code>Ano</code></pre>
<p><em>Jožko zmestí šrobováky a okuliare (11 + 13) do druhého ruksaku, a pásku (12) do prvého.</em></p>
<p><strong>Input:</strong></p>
<pre class="iobox"><code>20 15
1 2 30</code></pre>
<p><strong>Output:</strong></p>
<pre class="iobox"><code>Nie</code></pre>
<p><em>Nech sa Jožko snaží ako chce, okuliare (30) do žiadneho ruksaku nenapchá.</em></p>
