<h2 id="Nadpis">Bus je na konečnej</h2>
<p><em>Počet bodov: 15</em></p>
<p>Krtko cestuje každé ráno do školy a každý večer zo školy. Cestuje autobusom. Tomu ale trasa trvá o dosť dlhšie ako električke, ktorou kedysi chodil, a tak si chce “skrátiť” čas, keďže vystupuje až na konečnej.</p>
<p>Začal rátať, koľko ľudí pristúpi a koľko ich vystúpi. Potom uvidí, koľko ľudí s ním ostane na poslednej zastávke.</p>
<p>Bohužiaľ, Krtko zaspal a nevie, ako sa menili počty ľudí v autobuse.</p>
<p>Ešteže sedíš v autobuse aj ty a počty vieš, takže vieš Krtkovi pomôcť!</p>
<h3 id="vstup-a-výstup">Vstup a výstup</h3>
<p>Na prvom riadku vstupu dostanete číslo <span class="math inline">\(1 \leq n \leq 1\,000\)</span> určujúce počet všetkých nastúpení/vystúpení pred konečnou zastávkou. Nasleduje <span class="math inline">\(n\)</span> riadkov, kde na <span class="math inline">\(i\)</span>-tom z nich je číslo <span class="math inline">\(p_i\)</span> určujúce, koľko ľudí na <span class="math inline">\(i\)</span>-tej zastávke nastúpilo (ak je kladné)/vystúpilo (ak je záporné).</p>
<p>Na začiatku je v autobuse <span class="math inline">\(0\)</span> ľudí (ty ani Krtko sa do počtu nerátate). Tiež v autobuse nikdy nebude záporný počet ľudí, ani ich nebude viac ako <span class="math inline">\(100\)</span>.</p>
<p>Vašou úlohou je vypísať, koľko ľudí zostalo v autobuse na konečnej zastávke.</p>
<h3 id="príklady">Príklady</h3>
<p><strong>Input:</strong></p>
<pre class="iobox"><code>2
2
-1</code></pre>
<p><strong>Output:</strong></p>
<pre class="iobox"><code>1</code></pre>
<p><em>Na prvej zastávke nastúpili dvaja ľudia, o zastávku ďalej jeden vystúpil. V autobuse teda zostal jeden človek</em></p>
<p><strong>Input:</strong></p>
<pre class="iobox"><code>5
15
-7
7
-14
1</code></pre>
<p><strong>Output:</strong></p>
<pre class="iobox"><code>2</code></pre>
