<h2 id="Nadpis">Deadline</h2>
<p><em>Počet bodov: 25</em></p>
<p>Bolo to presne pred mesiacom keď som dostal za úlohu vybrať tých nesmierne dôležitých <span class="math inline">\(N\)</span> čísel. A bolo to včera večer, keď som si uvedomil, že som konečne našiel tie správne čísla. Tie osudové čísla, ktoré zabezpečia úspech našej firme. Dôkladne som ich vybral na základe analýz a štatistík, a cítil som sa, akoby som práve objavil tajomstvo života. Dokonca akurát načas, keďže dnes ich musím odovzdať nadriadenému Barboriakovi.</p>
<p>Už ako som išiel výsledky svojej mesačnej práce poslať, doslova pár minút pred tým ako sa mala táto epizóda môjho života skončiť, mi prišla správa. “Ahoj, potrebujeme úplne opačné čísla! Verím a očakávam, že výsledky obdržím v dohodnutom termíne. Barboriak.”</p>
<p>Ten termín je dnes o jednej a oni chcú <em>úplne</em> opačné čísla? <em>Do pekla aj s takouto spoluprácou!</em></p>
<h3 id="úloha">Úloha</h3>
<p>Vašou úlohou je z <span class="math inline">\(N\)</span> čísel spraviť opačných <span class="math inline">\(N\)</span> čísel. Opačné číslo má poradie bitov obrátené. Všetky čísla sú 32-bitové bez znamienka.</p>
<h3 id="vstup-a-výstup">Vstup a Výstup</h3>
<p>Na prvom riadku vstupu bude číslo <span class="math inline">\(n\)</span> (<span class="math inline">\(1 \leq n \leq 100\)</span>) udávajúce počet čísel na vstupe. Nasleduje <span class="math inline">\(n\)</span> riadkov, každý obsahuje jedno číslo <span class="math inline">\(x\)</span> v desiatkovej sústave (<span class="math inline">\(0 \leq x &lt; 2 ^{32}\)</span>).</p>
<h3 id="príklad">Príklad</h3>
<p><strong>Input:</strong></p>
<pre class="iobox"><code>3
1
5
8</code></pre>
<p><strong>Output:</strong></p>
<pre class="iobox"><code>2147483648
2684354560
268435456</code></pre>
<p><em>Binárny zápis 32-bitového čísla 1 je 00000000000000000000000000000001 a jeho opačné číslo je 10000000000000000000000000000000, čo je 2147483648 v desiatkovej sústave.</em></p>
