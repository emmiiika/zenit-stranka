<h2 id="Nadpis">Gardenerov gadžet</h2>
<p><em>Počet bodov: 48</em></p>
<p>Život na dedine je strašná otrava. Vkuse dakomu narastú voňavejšie paradajky, rovnejší plot, výkonnejší traktor,… no vecí sa nájde neúrekom. Výnimkou nie je ani Adam. Jeho sused má tak krásne pole, že mu každý závidí. Aj Adam by také chcel… Ešte že od Klubu Sejačov a Pestovateľov na narodeniny dostal Ultimátny záhradný gadžet 3000, pomocou ktorého vie jedným šmahom zvýšiť úrodnosť ľubovoľných úsekov jeho poľa. A nie len to, dokonca ich aj ľubovoľne preusporiada!</p>
<h3 id="úloha">Úloha</h3>
<p>Na vstupe dostaneme 2 polia <span class="math inline">\(A\)</span> a <span class="math inline">\(B\)</span>, v každom je <span class="math inline">\(n\)</span> čísel reprezentujúce úrodnosti daných úsekov. Vašou úlohou je zistiť, či sa dá pole <span class="math inline">\(A\)</span> pomocou jedného použitia Adamovho gadžetu zmeniť tak, aby bolo rovnaké ako pole <span class="math inline">\(B\)</span>. Teda aby pre všetky indexy <span class="math inline">\(i\)</span> platilo, <span class="math inline">\(a_i = b_i\)</span>. Jedno využitie Adamovho gadžetu sa skladá z 2 krokov. Najprv si vyberieme ľubovoľne veľa indexov <span class="math inline">\(i\)</span>, na ktorých zvýšime úrodnosť úseku <span class="math inline">\(a_i\)</span> o 1. Potom preusporiadame úseku poľa <span class="math inline">\(A\)</span> do ľubovoľného poradia.</p>
<h3 id="vstup-a-výstup">Vstup a Výstup</h3>
<p>Prvý riadok vstupu obsahuje číslo <span class="math inline">\(n (1 \leq n \leq 10^5)\)</span>, ktoré označuje počet prvkov v poliach <span class="math inline">\(A\)</span> a <span class="math inline">\(B\)</span>. Nasleduje <span class="math inline">\(n\)</span> čísel <span class="math inline">\(a_i (a_i \leq 10\,000)\)</span>, označujúce úrodonosť i-teho úseku Adamovho poľa. Na treťom riadku je <span class="math inline">\(n\)</span> čísel <span class="math inline">\(b_i (b_i \leq 10\,000)\)</span>, označujúce úrodnosť i-teho úseku susedovie poľa.</p>
<p>Na jeden riadok vypíšte <code>Jednoduche</code>, ak sa dá jedným šmahom adamovho gadžetu preorať jeho pole tak, aby bolo rovnaké ako susedove. Ak sa to nedá, vypíšte <code>Neda sa</code>.</p>
<h3 id="príklady">Príklady</h3>
<p><strong>Input:</strong></p>
<pre class="iobox"><code>5
1 0 5 4 1
0 2 1 4 6</code></pre>
<p><strong>Output:</strong></p>
<pre class="iobox"><code>Jednoduche</code></pre>
<p><em>Môžeme napríklad zvýšiť úrodnosť prvého a tretieho úseku. Potom len vymeníme prvý úsek s druhým a tretí s piatym.</em></p>
<p><strong>Input:</strong></p>
<pre class="iobox"><code>5
0 5 4 2 5
2 1 6 4 4</code></pre>
<p><strong>Output:</strong></p>
<pre class="iobox"><code>Neda sa</code></pre>
<p><em>Neexistuje spôsob, ako poorať prvé pole tak, aby vyzeralo ako druhé.</em></p>
