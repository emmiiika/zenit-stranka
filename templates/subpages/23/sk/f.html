<h2 id="Nadpis">Fuška</h2>
<p><em>Počet bodov: 40</em></p>
<p>Z nejakého divného dôvodu doručí každé ráno biela sova organizátorom zenitu v programovaní osemsmerovku.</p>
<p>Žiaden z nich sa nepriznal k zapísaniu na soví osemsmerovkový mailinglist. Pokusy o komunikáciu so sovou v snahe zrušiť odber zatiaľ zlyhali, a tak ich už majú peknú kôpku.</p>
<p>Aby mali aspoň nejaké využitie, rozhodli sa, že namiesto hodenia si mincou pri rozhodovaní, ktorým submitom dať OK, sa pozrú, či v nejakej osemsmerovke vedia nájsť slovo <code>ZENIT</code>.</p>
<p>Osemsmerovky však vedia byť zákerné.</p>
<p>Viete napríklad v nasledovnej osemsmerovke nájsť psa po anglicky, teda <code>DOG</code>?</p>
<pre><code>DGOODDODGOODDO
ODOOGGGDODGOGG
OGOGDOODGOODDD
DGDOOOGGOOGDGO
OGDGOGDGOGGOGD
DDDGDDODOOGDOO
ODGOGGDOOGGOOD</code></pre>
<p>Veru, riadna fuška.</p>
<p>O fuškách platí, že sú na ne organizátori zenitu v programovaní akútne alergickí.</p>
<p>Preto ZENIT v osemsmerovkách rozhodne hľadať nebudú, budete to robiť vy.</p>
<h3 id="úloha">Úloha</h3>
<p>Daná je osemsmerovka, teda matica písmen anglickej abecedy.</p>
<p>Zistite, či sa v nej nachádza (v niektorom z ôsmich smerov) slovo ZENIT.</p>
<h3 id="vstup-a-výstup">Vstup a Výstup</h3>
<p>Prvý riadok obsahuje číslo <span class="math inline">\(n\)</span> - počet riadkov a stĺpcov osemsmerovky.</p>
<p>Nasleduje <span class="math inline">\(n\)</span> riadkov po <span class="math inline">\(n\)</span> znakoch - osemsmerovka. Znaky budú veľké písmená anglickej abecedy.</p>
<p>V prvej sade platí <span class="math inline">\(n = 5\)</span>. V druhej <span class="math inline">\(1 \leq n \leq 50\)</span>.</p>
<p>Ak sa v osemsmerovke nachádza slovo ZENIT, vypiste <code>OK</code>. Inak vypíšte <code>WA</code>.</p>
<h3 id="príklady">Príklady</h3>
<p><strong>Input:</strong></p>
<pre class="iobox"><code>5
TAKTO
NIEJE
LENZE
KUPEL
MOTUZ</code></pre>
<p><strong>Output:</strong></p>
<pre class="iobox"><code>OK</code></pre>
<p><em>Na hlavnej diagonále je obrátene ZENIT</em></p>
<p><strong>Input:</strong></p>
<pre class="iobox"><code>6
HALOOZ
KSPJEE
SUPERN
PODTEI
RIESIT
WKSPSK</code></pre>
<p><strong>Output:</strong></p>
<pre class="iobox"><code>OK</code></pre>
<p><em>V poslednom stĺpci</em></p>
<p><strong>Input:</strong></p>
<pre class="iobox"><code>5
ZENTI
EIZNT
NIZET
ETNIZ
INTEZ</code></pre>
<p><strong>Output:</strong></p>
<pre class="iobox"><code>WA</code></pre>
